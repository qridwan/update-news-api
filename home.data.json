[{"id":1,"title":"பஞ்சாப்பில் ஆட்சியை பிடிக்க ஆம் ஆத்மி வியூகம் : அமிர்தசரஸ் கோவிலில் டெல்லி முதலமைச்சர் கெஜ்ரிவால் வழிபாடு!!","image_url":["https://www.updatenews360.com/wp-content/uploads/2021/06/Punjab-Kejriwal-Updatenews360.jpg"],"news_body":["பஞ்சாப் : ","டெல்லி முதலமைச்சர் அரவிந்த் கெஜ்ரிவால் பஞ்சாப் பொற்கோவிலில் பிரார்த்தனை செய்தார்.","டெல்லி முதல்வர் அரவிந்த் கெஜ்ரிவால் பஞ்சாப் சென்றுள்ளார். அங்கிருக்கும் புகழ்பெற்ற அமிர்தசரஸ் பொற்கோவிலுக்கு சென்று பிரார்த்தனை செய்துள்ளார்.","பஞ்சாபில் அடுத்த ஆண்டு சட்டமன்ற தேர்தல் நடைபெற இருக்கிறது. 177 தொகுதிகளை உடைய பஞ்சாப் மாநிலத்தில் காங்கிரஸ், பாஜக, ஆம் ஆத்மி போன்ற பல கட்சிகள் போட்டியிட உள்ளன.","ஆளும் காங்கிரஸ் கட்சி மீது விவசாயிகள் கடும் எதிர்ப்பு தெரிவித்து வருகின்றனர். இந்நிலையில் டெல்லி முதல்வர் மற்றும் ஆம் ஆத்மி கட்சி தலைவருமான அரவிந்த் கெஜ்ரிவால் பஞ்சாபில் ஆம் ஆத்மி கட்சி முதல்வர் வேட்பாளராக சீக்கியரே போட்டியிட போவதாக தெரிவித்துள்ளார்.","ஆனால், அது யார் என்பதை இன்னும் அறிவிக்கவில்லை. இச்சூழ்நிலையில், தற்போது அரவிந்த் கெஜ்ரிவால் பொற்கோயிலில் பிரார்த்தனை செய்ய வந்திருப்பது குறிப்பிடத்தக்கது."],"pubDate":"Mon, 21 Jun 2021 13:58:29 +0000","share_url":"https://www.updatenews360.com/india/aam-aadmi-partys-strategy-to-seize-power-in-punjab-delhi-chief-minister-kejriwal-worships-at-amritsar-temple-210621/","category_id":"இந்தியா","subcategory_id":["டிரெண்டிங்","அமிர்தசரஸ்","அரசியல்","அரவிந்த் கெஜ்ரிவால்","பஞ்சாப்","பொற்கோவிலில் தரிசனம்"]},{"id":2,"title":"மாணவர்களின் நலனுக்காக மாநில அளவிலான கட்டுப்பாட்டு அறை : ஆன்லைன் வகுப்பு நெறிமுறைகள் வெளியீடு..!!","image_url":["https://www.updatenews360.com/wp-content/uploads/2020/09/Online-Classes-updatenews360.jpg"],"news_body":["சென்னை : ஆன்லைன் வகுப்புகள் குறித்து வழிகாட்டு நெறிமுறைகளைத் தமிழக அரசு வெளியிட்டுள்ளது.","தமிழகத்தில் கொரோனா வைரஸ் அச்சுறுத்தல் காரணமாக பள்ளி, கல்லூரிகளுக்கு காலவரையின்றி மூடப்பட்டுள்ளது. மாணவர்களின் கல்வியை கருத்தில் கொண்டு, ஆன்லைன் மூலமாக வகுப்புகளை நடத்த அரசு உத்தரவிட்டுள்ளது. இதனிடையே, ஆன்லைன் வகுப்பில் சில அத்துமீறல்கள் நடப்பதாக அடுக்கடுக்கான புகார்கள் வந்த வண்ணம் உள்ளன. எனவே, ஆன்லைன் வகுப்பை நெறிமுறைப்படுத்த வேண்டும் என்ற கோரிக்கை எழுந்தது.","அதன்பேரில், பள்ளிக் குழந்தைகளைப் பாலியல் வன்முறையில் இருந்து பாதுகாப்பது குறித்தும் ஆன்லைன் வகுப்புகள் குறித்தும் வழிகாட்டு நெறிமுறைகளைத் தமிழக அரசு வெளியிட்டுள்ளது. இந்த நெறிமுறைகள் தமிழ்நாட்டிலுள்ள அனைத்துக் கல்வி வாரியங்களைச் சார்ந்த (Education Boards) அனைத்துப் பள்ளிகளுக்கும் பொருந்தும் எனவும் தெரிவிக்கப்பட்டுள்ளது.","பள்ளிக்கல்வித்துறை வெளியிட்டுள்ள வழிகாட்டு நெறிமுறைகள் பின்வருமாறு :-","மாணவர் பாதுகாப்பைத் தொடர்ச்சியாக மேற்பார்வை செய்யவும், அது சார்ந்த நடவடிக்கைகள் குறித்து மதிப்பீடு செய்யவும், ஒவ்வொரு பள்ளியிலும் மாணவர் பாதுகாப்பு ஆலோசனைக் குழு அமைக்கப்படும். இக்குழுவில் பள்ளியின் தலைமை ஆசிரியர், ஆசிரியர் இருவர், பெற்றோர் ஆசிரியர் கழக உறுப்பினர் இருவர், பள்ளி நிர்வாக உறுப்பினர் ஒருவர், ஆசிரியரல்லாத பணியாளர் ஒருவர் மற்றும் தேவைக்கேற்பப் பள்ளி சாரா வெளிநபர் ஒருவர் ஆகியோர் உறுப்பினர்களாக இருப்பர்.","ஒரு மாத காலத்தில் மாநில அளவில் ஒரு கட்டுப்பாட்டு அறையைப் பள்ளிக் கல்வித்துறை உருவாக்கும். அனைத்துத் தரப்பினரும் தங்களது குறைகளை எளிதாகத் தெரிவிக்கும் வகையில் இம்மையத்தில் கட்டணமில்லா நேரடித் தொலைபேசி (Hot Line) மற்றும் தனிப்பட்ட மின்னஞ்சல் வசதி உருவாக்கப்படும்.","மாணவர் பாதுகாப்பு ஆலோசனைக் குழு தங்களுக்கு வரப்பெற்ற எந்தவகையான புகாரையும் உடனடியாக மாநிலக் கட்டுப்பாட்டு அறைக்குத் (Central Complaint Centre- CCC) தெரியப்படுத்தவேண்டும்.","இந்த மையம் புகார்களைப் பதிவுசெய்வது மட்டுமின்றி, அது சார்ந்து பின்பற்ற வேண்டிய அனைத்து வழிகாட்டு நெறிமுறைகளையும் சம்பந்தப்பட்ட அமைப்புகளுக்கு வழங்கும். இம்மையத்தில் நன்கு பயிற்றுவிக்கப்பட்ட பல்துறை வல்லுநர் இருப்பர். இம்மையத்தின் தகவல் பரிமாற்றங்கள் அனைத்தும் ரகசியத் தன்மையுடன் பாதுகாக்கப்படும்.","பள்ளிகளைச் சார்ந்த அனைத்து அங்கத்தினருக்கும் போக்சோ (POCSO) சட்டத்தில் குறிப்பிடப்பட்டுள்ள பாலியல் ரீதியான குற்றங்கள் குறித்த முழுப்புரிதல் உண்டாகும் வகையில் வருடந்தோறும் பயிற்சிகள் அளிக்க நடவடிக்கை எடுக்கப்படும். இது தொடர்பான விழிப்புணர்வுக் கட்டகம் (orientation module) பள்ளிக் கல்வித்துறையால் உருவாக்கி வழங்கப்படும்.","பள்ளிகளில் பாதுகாப்பை மேம்படுத்தவும், சுய தணிக்கை (Self-audit) செய்வதை உறுதி செய்யவும் பள்ளிக் கல்வித்துறையால் கட்டகம் (Module) உருவாக்கப்பட்டு வழங்கப்படும்.","இணையவழிக் கற்றல்- கற்பித்தல் நிகழ்வில் ஆசிரியர்கள் மற்றும் மாணவர்கள் வகுப்பறைச் சூழலுக்கேற்றவாறு கண்ணியமாக உடை அணிய வேண்டும்.","இணையவழிக் கற்றல்- கற்பித்தல் நிகழ்வுகளை முழுமையாகப் பதிவு செய்வதோடு, அப்பதிவுகளைக் குறிப்பிட்ட இடைவெளியில் மாணவர் பாதுகாப்பு ஆலோசனைக் குழுவைச் சேர்ந்தவர்கள் தொடர் ஆய்வு செய்யவேண்டும்.","புகார் மற்றும் மாணவர்களின் கருத்துகளை எளிதாகத் தெரிவிப்பதற்காகப் பள்ளி வளாகத்தில் பாதுகாப்புப் பெட்டிகள் (Safety Boxes) வைக்கப்படும். மாணவர் பாதுகாப்பு ஆலோசனைக்குழு மாணவர்களிடமிருந்து பெறப்பட்ட கருத்துகளை ஆய்வு செய்து தக்க நடவடிக்கை எடுக்கும்.","மாணவர் பாதுகாப்பு ஆலோசனைக் குழு, பள்ளியில் பெறப்பட்ட அனைத்து புகார்களையும் பதிவு செய்யத் தனியாக ஒரு பதிவேட்டைப் பராமரிக்கும். புகாரானது எந்த முறையில் பெறப்பட்டிருந்தாலும் (வாய்மொழி உட்பட) இந்தப் பதிவேட்டில் பதியப்பட வேண்டும்.","அனைத்துப் பள்ளிகளிலும் ஒவ்வொரு வருடமும் நவம்பர் 15 முதல் நவம்பர் 22 வரை ","‘","குழந்தைகள் துன்புறுத்தலைத் தடுக்கும் வாரம்","’"," என விழிப்புணர்வு நிகழ்ச்சிகள் நடத்தப்படும், என தெரிவிக்கப்பட்டுள்ளது."],"pubDate":"Mon, 21 Jun 2021 13:38:00 +0000","share_url":"https://www.updatenews360.com/trending/onlice-class-regulations-released-by-government-210621/","category_id":"டாப் நியூஸ்","subcategory_id":["டிரெண்டிங்","ஆன்லைன் வகுப்பு","சென்னை","பள்ளிக்கல்வித்துறை","வழிகாட்டு நெறிமுறைகள் வெளியீடு"]},{"id":3,"title":"ஓரம் போ.. ஓரம் போ..குடியிருப்பு பகுதிக்குள் Cat Walk செய்த கரடி!! (வீடியோ)","image_url":["https://www.updatenews360.com/wp-content/uploads/2021/06/Bear-Cat-walk-Updatenews360.jpg"],"news_body":["நீலகிரி : ","ஊரடங்கு காரணமாக வனவிலங்குகள் குடியிருப்பு பகுதிகளில் அசால்டாக நுழையும் வீடியோ ஒன்று வைரலாகி வருகிறது.","கொரோனா இரண்டாவது அலையால் தமிழகத்தில் ஊரடங்கு உத்தரவு அமல்படுத்தப்பட்டுள்ளது. தமிழகத்தில் உள்ள 27 மாவட்டங்களில் கூடுதல் தளர்வுகளும், கோவை, நீலகிரி உள்ளிட்ட 11 மாவட்டங்களில் எந்த தளர்வுகள் அளிக்கப்படவில்லை.","இந்த நிலையில் ஊரடங்கு காரணமாக அவ்வப்போது வனவிலங்குகள் குடியிருப்பு பகுதிகளிலும், சாலைகளில் சுற்றி வருவது வழக்கமாகி உள்ளது. இந்த நிலையில் இரவு நேரத்தில் கரடி ஊருக்கு வலம் வரும் வீடியோ வைரலாகி அச்சத்தை ஏற்படுத்தியுள்ளது.","Night Walk, yesterday, somewhere in Nilgiris. Vc ","–"," balaji ","pic.twitter.com/yd2ACSyLPa","—"," Kishore Chandran (@Kishore36451190) ","June 21, 2021","ஒய்யாரமாக நடந்து வரும் கரடியை பார்த்து நாய் கத்துவதும், கரடி கிட்ட நெருங்க நெருங்க நாய் ஓடி ஒழிவதும் அந்த வீடியோவில் பதிவாகியுள்ளது. இதனால் அப்பகுதி மக்கள் அச்சத்தில் உறைந்துள்ளனர்."],"pubDate":"Mon, 21 Jun 2021 13:24:07 +0000","share_url":"https://www.updatenews360.com/tamilnadu/bear-made-a-cat-walk-inside-the-residential-area-210621/","category_id":"தமிழகம்","subcategory_id":["ஊருக்குள் புகுந்த கரடி","கரடி நடமாட்டம்","நடமாடும் வீடியோ","நீலகிரி"]},{"id":4,"title":"வாக்குறுதிகள் எல்லாம் ஆட்சிக்கட்டிலில் அமருவதற்காக அள்ளிவீசப்பட்டவையோ… ஆளுநர் உரை குறித்து ஓபிஎஸ் விமர்சனம்…!!","image_url":["https://www.updatenews360.com/wp-content/uploads/2021/05/OPS-Vs-MKStalin-.jpg"],"news_body":["திமுக தேர்தல் அறிக்கையில் கூறப்பட்ட முக்கியமான திட்டங்கள், கொள்கைகள் ஆளுநர் உரையில் இடம் பெறாததை பார்க்கையில் வாக்குறுதிகள் எல்லாம் ஆட்சிக்கட்டிலில் அமருவதற்காக அள்ளிவீசப்பட்டவையோ என்ற எண்ணம் மக்களிடையே ஏற்படுவதாக அதிமுக ஒருங்கிணைப்பாளர் ஓ.பன்னீர்செல்வம் தெரிவித்துள்ளார்.","இது தொடர்பாக அவர் வெளியிட்டுள்ள அறிக்கையில் கூறியிருப்பதாவது :- ஆட்சியாளர்களின்‌ கொள்கைத்‌ திட்டங்களை விளக்குவதே ஆளுநர்‌ உரை என்றும்‌, அக்கொள்கைத்‌ திட்டங்களுக்கு ஏற்ப நிதியை பகிர்ந்தளிக்கும்‌ புள்ளி விவரங்களை கொண்டதே வரவு-செலவுத்‌ திட்டம்‌ என்றும்‌ கூறியவர்‌ பேரறிஞர்‌ அண்ணா அவர்கள்‌. பேரறிஞர்‌ அண்ணா அவர்களின்‌ பொன்மொழிக்கேற்ப இந்த ஆளுநர்‌ உரை அமைந்திருக்கிறதா என்றால்‌ நிச்சயம்‌ இல்லை.","பதினாறாவது தமிழ்நாடு சட்டமன்றப்‌ பேரவைக்கு பொதுத்‌ தேர்தல்‌ அறிவிக்கப்பட்டவுடன்‌, தனது கொள்கைகளை, தனது திட்டங்களை தேர்தல்‌ அறிக்கை வாயிலாகவும்‌, பிரச்சாரங்கள்‌ வாயிலாகவும்‌ தி.மு.க. அறிவித்தது. அவற்றையெல்லாம்‌ உள்ளடக்கி இந்த ஆளுநர்‌ உரை அமைந்திருக்கிறதா என நான்‌ துருவித்‌ துருவி பார்த்தேன்‌. எனக்கு எதுவும்‌ தென்படவில்லை. அனைத்துத்‌ தரப்பு மக்களின்‌ நலத்தையும்‌ கருத்தில்‌ கொண்டு பெட்ரோல்‌ விலை லிட்டருக்கு 5 ரூபாயும்‌, டீசல்‌ விலை லிட்டருக்கு 4 ரூபாயும்‌ குறைக்கப்படும்‌ என்று தி.மு.க. தேர்தல்‌ அறிக்கையில்‌ கூறப்பட்டிருந்தது.","ஆனால்‌, இது குறித்து எந்த தகவலும்‌ ஆளுநர்‌ உரையில்‌ குறிப்பிடப்படவில்லை. ஆனால்‌, ஆளுநர்‌ உரையாற்றுவதற்கு முன்பே, பெட்ரோல்‌, டீசல்‌ விலை குறைக்கப்படாது என்று மாண்புமிகு நிதி அமைச்சர்‌ அவர்கள்‌ தெளிவுபடுத்திவிட்டார்கள்‌. உண்மை நிலை என்னவென்றால்‌, தி.மு.க. ஆட்சிக்கு வந்த பிறகு பெட்ரோல்‌ விலை லிட்டருக்கு 5 ரூபாய்க்கு மேலும்‌, டீசல்‌ விலை லிட்டருக்கு 4 ரூபாய்க்கு மேலும்‌ உயர்ந்தது என்பதுதான்‌ நிதர்சனம்‌.","தி.மு.க. ஆட்சிக்கு வந்தால்‌ நீட்‌ தேர்வு உடனடியாக ரத்து செய்யப்படும்‌ என்று தேர்தல்‌ பிரச்சாரத்தின்போது தெரிவிக்கப்பட்டது. ஆனால்‌, இந்த நிமிடம்‌ வரை நீட்‌ தேர்வு நடைபெறும்‌ என்று மாண்புமிகு மக்கள்‌ நல்வாழ்வு மற்றும்‌ குடும்ப நலத்‌ துறை அமைச்சர்‌ அவர்கள்‌ தெளிவுபடுத்திவிட்டார்கள்‌. ஆளுநர்‌ உரையிலோ, ","“","தமிழ்நாட்டில்‌ நீட்‌ தேர்வால்‌ மாணவர்கள்‌ பாதிப்படையாமல்‌ இருக்கத்‌ தேவையான சட்டங்களை நிறைவேற்றி அத்தகைய சட்டங்களுக்கு மாண்புமிகு குடியரசுத்‌ தலைவரின்‌ ஒப்புதல்‌ பெற உரிய நடவடிக்கைகளை இந்த அரசு மேற்கொள்ளும்‌","”"," என்று கூறப்பட்டுள்ளது. இதற்கான காலக்கெடு எதுவும்‌ குறிப்பிடப்படவில்லை. இதன்மூலம்‌ ஒரு தெளிவற்ற நிலை காணப்படுவதாகத்‌ தெரிகிறது. ‌","ஏழையெளிய, பாமர மக்களுக்குத்‌ பயனளிக்கும்‌ வாக்குறுதிகளான சமையல்‌ எரிவாயு சிலிண்டருக்கு 100 ரூபாய்‌ மானியமாக வழங்குகின்ற திட்டம்‌, நியாய விலைக்‌ கடைகளில்‌ மாதம்‌ ஒரு கிலோ சர்க்கரை கூடுதலாகத்‌ தரப்படும்‌ என்கிற திட்டம்‌, உளுத்தம்‌ பருப்பை மீண்டும்‌ வழங்கும்‌ திட்டம்‌ போன்றவை ஆளுநர்‌ உரையில்‌ இடம்பெறாதது மக்களுக்கு பெருத்த ஏமாற்றத்தை அளித்துள்ளது. இதேபோல, 60 வயதுக்கு மேற்பட்ட முதியோர்‌ உதவித்‌ தொகை 1,500 ரூபாயாக உயர்த்தப்படும்‌ என்கிற திட்டம்‌, கூட்டுறவு வங்கிகளில்‌ 5 பவுனுக்கு உட்பட்ட நகைக்கடன்‌ தள்ளுபடி திட்டம்‌ போன்றவை ஆளுநர்‌ உரையில்‌ இடம்‌ பெறாதது வேதனை அளிக்கக்கூடிய ஒன்று. ஏனென்றால்‌, இவையெல்லாம்‌ மக்கள்‌ ஆவலுடன்‌ எதிர்பார்க்கின்ற திட்டங்கள்‌, மக்களுக்கு பயனளிக்கும்‌ திட்டங்கள்‌.","மாதம்‌ ஒரு முறை மின்‌ கட்டணம்‌ செலுத்தும்‌ முறை அமல்படுத்தப்படும்‌ என்ற அறிவிப்பு ஆளுநர்‌ உரையில்‌ இடம்‌ பெறாதது வருத்தத்தை அளிப்பதோடு மட்டுமல்லாமல்‌, தமிழ்நாட்டில்‌ தற்போது அடிக்கடி ஏற்படுகின்ற மின்வெட்டு தமிழ்நாட்டு மக்களை ஆழ்ந்த கவலையில்‌ ஆழ்த்தியுள்ளது.","2020 ஆம்‌ ஆண்டு கொரோனா கொடுந்தொற்று காலத்தில்‌ வாழ்வாதாரம்‌ இழந்து தவித்த அரிசி அட்டை வைத்துள்ள குடும்பங்களுக்கு நிவாரணத்‌ தொகையாக 4,000 ரூபாய்‌ வழங்கப்படும்‌ என்று தி.மு.க. தேர்தல்‌ அறிக்கையில்‌ அறிவிக்கப்பட்டது. அதன்படி, அந்தத்‌ திட்டம்‌ நிறைவேற்றப்பட்டு வருகிறது. அதே சமயத்தில்‌, 2021 ஆம்‌ ஆண்டு தி.மு.க. ஆட்சிக்கு வந்த பிறகு கொரோனா கொடுந்‌ தொற்று காரணமாக ஊரடங்கு அறிவிக்கப்பட்டதையடுத்து வாழ்வாதாரம்‌ இழந்து தவிக்கின்ற மக்களுக்கு எவ்வித நிவாரணமும்‌ வழங்கப்படவில்லை. இதுகுறித்து ஆளுநர்‌ உரையில்‌ ஏதாவது அறிவிப்பு வரும்‌ என்று நினைத்தவர்களுக்கு ஏமாற்றமே மிச்சம்‌.","கொரோனா நோய்த்‌ தொற்றிலிருந்து மக்களைப்‌ பாதுகாக்க போதிய அளவில்‌ தடுப்பூசி கிடைப்பதை உறுதி செய்யுமாறும்‌, தமிழ்‌ மொழியை இந்திய ்‌ அலுவல்‌ மொழிகளில்‌ ஒன்றாக அறிவிக்குமாறும்‌, தமிழ்‌ அகதிகளுக்கு இந்தியக்‌ குடியுரிமை வழங்கத்‌ தேவையான சட்டங்கள்‌, சட்டத்‌ திருத்தங்களை மேற்கொள்ளுமாறும்‌, கர்நாடக அரசால்‌ திட்டமிடப்பட்டுள்ள மேகதாது திட்டத்தை நிராகாரிக்க வேண்டுமென்றும்‌ மத்திய அரசை வலியுறுத்துவோம்‌","என்று ஆளுநர்‌ உரையில்‌ கூறப்பட்டிருக்கிறது.","மேலும்‌, ஈழத்‌ தமிழர்களுக்கு சம குடிமைசார்‌ மற்றும்‌ அரசியல்‌ உரிமைகளை உறுதி செய்திட இலங்கை அரசை வலியுறுத்துமாறு மத்திய அரசு வலியுறுத்தப்படும்‌ என்றும்‌ ஆளுநர்‌ உரையில்‌ தெரிவிக்கப்பட்டிருக்கிறது. இதேபோன்று, மத்திய அரசின்‌ இதர பிற்படுத்தப்பட்டோருக்கான இடலஒதுக்கீட்டிற்கு தற்போது உள்ள வருமான வரம்பான 8 இலட்சம்‌ ரூபாய்‌ என்பதை 25 இலட்சம்‌ ரூபாயாக உயர்த்த மத்திய அரசை வலியுறுத்துவோம்‌ என்றும்‌ ஆளுநர்‌ உரையில்‌ கூறப்பட்டிருக்கிறது. ஆனால்‌, ஆளுநர்‌ உரையிலுள்ள வார்த்தைகளைப்‌ பார்க்கும்போது, இந்தத்‌ திட்டங்கள்‌ எல்லாம்‌ கண்டிப்பாக நிறைவேற்றப்படும்‌ என்ற உத்தரவாதம்‌, உறுதிப்பாடு இருப்பதாகத்‌ தெரியவில்லை. இவை எல்லாம்‌ ஏதோ ஒரு சம்பிரதாயத்திற்காக ஆளுநர்‌ உரையில்‌ குறிப்பிடப்பட்டி ருக்கின்றதோ என்ற எண்ணம்தான்‌ மக்களிடையே மேலோங்கி நிற்கிறது.","‘","உங்கள்‌ தொகுதியில்‌ முதலமைச்சர்‌","’"," என்ற திட்டத்தின்‌ கீழ்‌ பெறப்படும்‌ அனைத்து மனுக்கள்‌ மீதும்‌ 100 நாட்களுக்குள்‌ தீர்வு காணப்படும்‌ என்று தேர்தல்‌ வாக்குறுதி அளிக்கப்பட்டது. இத்திட்டத்தின்கீழ்‌ பெறப்பட்ட மனுக்களில்‌ இதுவரை 63,500 மனுக்களுக்கு தீர்வு காணப்பட்டுள்ளது என்று ஆளுநர்‌ உரையில்‌ தெரிவிக்கப்பட்டுள்ளது. ஆனால்‌, இதுவரை மொத்தம்‌ எத்தனை மனுக்கள்‌ பெறப்பட்டன, அதில்‌ எத்தனை மனுக்களுக்கு தீர்வு காணப்பட்டன என்ற விவரம்‌ தெரிவிக்கப்படவில்லை. எனவே எத்தனை சதவிகித மனுக்களுக்கு தீர்வு காணப்பட்டுள்ளன என்ற விவரம்‌ மக்களுக்கு தெரியாத சூழ்நிலை ஏற்பட்டுள்ளது.","அரசு ஊழியர்கள்‌ மற்றும்‌ ஆசிரியர்களுக்கு பழைய ஓய்வூதியத்‌ திட்டம்‌ மீண்டும்‌ கொண்டு வரப்படும்‌ என்று தி.மு.க. தேர்தல்‌ அறிக்கையில்‌ தெரிவிக்கப்பட்டி ருக்கிறது. ஆனால்‌, அதுகுறித்து ஆளுநர்‌ உரையில்‌ எதுவும்‌ அறிவிக்கப்படாதது அவர்கள்‌ மனங்களில்‌ சந்தேகத்தை ஏற்படுத்தியுள்ளது.","மற்றபடி, ஏற்கெனவே கோவிட்‌ பெருந்தொற்றுக்காக செலவழிக்கப்பட்டது, துறைகளுக்கு பெயர்கள்‌ மாற்றப்பட்டது, நீட்‌ தேர்வு குறித்து குழு அமைக்கப்பட்டது, முதலமைச்சருக்கான பொருளாதார ஆலோசனைக்‌ குழு  அமைக்க இருப்பதாக அறிவிக்கப்பட்டிருப்பது, கச்சத்தீவை மீட்க அழுத்தம்‌ கொடுக்கப்படும்‌ என்று அறிவித்திருப்பது, போன்றவை ஆளுநர்‌ உரையில்‌ இடம்‌ பெற்றிருந்தாலும்‌ அதனால்‌ எந்தவொரு பெரிய மாற்றமும்‌ நிகழப்‌ போவதில்லை என்பதுதான்‌ யதார்த்தம்‌.","தி.மு.க.வின்‌ தேர்தல்‌ அறிக்கையில்‌ சொல்லப்பட்ட முக்கியமான திட்டங்கள்‌, கொள்கைகள்‌ இந்த ஆளுநர்‌ உரையில்‌ இடம்‌ பெறாததை பார்க்கும்போது, வாக்குறுதிகள்‌ எல்லாம்‌ ஆட்சிக்‌ கட்டிலில்‌ அமருவதற்காக அள்ளிவீசப்பட்டவையோ என்ற எண்ணம்‌ மக்களிடையே ஏற்பட்டிருக்கிறது. மொத்தத்தில்‌, இது ஆளுநர்‌ உரை அல்ல, உறுதிப்பாடு இல்லாத குழப்பமான உரை, என தெரிவிக்கப்பட்டுள்ளது."],"pubDate":"Mon, 21 Jun 2021 13:13:00 +0000","share_url":"https://www.updatenews360.com/trending/o-pannerselvam-upset-fo-governor-speech-210621/","category_id":"டாப் நியூஸ்","subcategory_id":["டிரெண்டிங்","அதிமுக","அரசியல்","ஓ பன்னீர்செல்வம்","சென்னை","திமுக","தேர்தல் அறிக்கை"]},{"id":5,"title":"ஏசி பழுது பார்ப்பது போல வீட்டை நோட்டமிட்டு ‘ஆடி‘ காரை ஆட்டையை போட்ட கும்பல் : 13 மணி நேரத்தில் சிக்கினர்!!","image_url":["https://www.updatenews360.com/wp-content/uploads/2021/06/Audi-Car-Theft-Updatenews360.jpg"],"news_body":["காஞ்சிபுரம் :"," ஏசி பழுதுபார்க்க சென்ற வீட்டில் இருந்த விலை உயர்ந்த ஆடி காரை தன் நண்பர்களுடன் சேர்ந்து திருடிய கும்பலை ஜிபிஆர்எஸ் கருவி மூலம் 13 நேரத்தில் கைது செய்யப்பட்டனர்.","காஞ்சிபுரம் மாவட்டம், ஸ்ரீபெரும்புதூர் நயப்பாக்கத்தில் வசிக்கும் ரவி (வயது 49) என்பவர் வீட்டில் நேற்று காலையில் சில அடையாளம் தெரியாத நபர்கள் வீட்டின் மாடி வழியாக உள்ளே நுழைந்து வீட்டில் இருந்து 3 LED TV, 1 Laptop மற்றும் வெளியே நிறுத்தி வைத்திருந்த ஆடி காரையும் திருடி எடுத்து சென்றுவிட்டனர்.","திருப்பெரும்புதூர் காவல் நிலையத்தில் கொடுத்த புகாரின்படி வழக்கு பதிவு செய்யப்பட்டது. மேலும் இந்த கொள்ளை சம்பவம் மேற்படி வழக்கு சம்மந்தமாக மாவட்ட எஸ்பி டாக்டர் சுதாகர் உத்திரவின்பேரில் 5 தனிப்படைகள் அமைக்கப்பட்டு குற்றவாளிகளை தீவிரமாக தேடி வந்தனர்.","இதுசம்பந்தமாக மேலும் CCTV பதிவுகளை ஆய்வு செய்து சைபர் கிரைம் போலீசார் உதவியுடன் விசாரணை மேற்கொண்டு திருவண்ணாமலை மாவட்டத்தை சேர்ந்த விஜய்சந்திரன்(வயது 24), பிரவின்(வயது 24), லோகேஷ்(வயது 22), மற்றும் பிரகாஷ்(வயது 23), ஆகியோர்களை குற்றம் நடந்த 13 மணிநேரத்திற்குள் கைது செய்தும், அவர்களிடமிருந்து சுமார் 90 லட்சம் மதிப்புள்ள களவுப்பொருட்கள் விலை உயர்ந்த ஆடி கார், டி.வி-3, லேப்டாப் மற்றும் கேமரா ஆகியவைகளை மீட்டு, எதிரிகள் நீதிமன்ற காவலுக்கு உட்படுத்தப்பட்டனர்.","இந்த திருட்டு சம்பந்தமாக விஜய் சந்திரன் கூறியதாவது, ஓரு சினிமா படத்தில் நடிகர்கள் காரை கடத்துவது போன்ற டெக்னிக்கை பார்த்து அதே போல் செய்யத் துணிந்தேன். நயபாக்கத்தில் அவ்வப்போது ஏசி ரிப்பேர் செய்வது போன்று ரவி அவர்களின் வீட்டில் நுழைந்து அவர்களின் வசதிகளையும் சுற்றுப்புறத்தையும் நோட்டமிட்டேன்.","பின்னர் என்னுடைய நண்பர்களை அழைத்துக்கொண்டு அவர் வீட்டில் இருந்த லேப்டாப், கேமரா, எல்ஈடி டிவி ஆடி கார் ஆகியவற்றை திருடிக் கொண்டு தப்பினோம் . ஆடி காரில் ஜிபிஆர்எஸ் என்ற கருவி உள்ளதால் அதன்மூலம் எங்களை காவல்துறையினர் கண்டுபிடித்து கைது செய்து விட்டார்கள் என புலம்பி உள்ளான்."],"pubDate":"Mon, 21 Jun 2021 12:55:42 +0000","share_url":"https://www.updatenews360.com/tamilnadu/ac-repairing-the-house-and-looking-at-the-audi-car-robbery-the-gang-who-put-on-the-coat-got-caught-in-13-hours-210621/","category_id":"தமிழகம்","subcategory_id":["ஏசி பழுது","காஞ்சிபுரம்","கும்பல் கைது","குற்றம்","சென்னை","துணிகர கொள்ளை"]},{"id":6,"title":"ஆளுநர் உரையில் பெட்ரோல், டீசல் விலை குறைப்பு எங்கே…? அதிருப்தி தெரிவித்த விஜயகாந்த்..!!","image_url":["https://www.updatenews360.com/wp-content/uploads/2021/03/vijayakanth-updatenews360.jpg"],"news_body":["சென்னை : திமுகவின் அறிவித்த எந்த தேர்தல் வாக்குறுதியும் ஆளுநர் உரையில் இடம்பெறாதது ஏமாற்றம் அளிப்பதாக தேமுதிக தலைவர் விஜயகாந்த் தெரிவித்துள்ளார்.","16வது சட்டப்பேரவையின் முதல் கூட்டத்தொடர் சென்னை கலைவாணர் அரங்கத்தில் ஆளுநர் உரையுடன் தொடங்கியது. வணக்கம் என தமிழில் கூறி ஆளுநர் தனது உரையை தொடங்கினார். நீட் தேர்வு ரத்து செய்வது தொடர்பாக நடவடிக்கை எடுக்கப்படும், சிங்காரச் சென்னை 2.0 மற்றும் பொருளாதாரத்தை உயர்த்த குழு என பல்வேறு அறிவிப்புகள் இடம்பெற்றிருந்தன.","ஆளுநரின் உரையை விமர்சித்த எதிர்கட்சியினர், அறிக்கையில் எந்தவித சிறப்பம்சங்களும் இடம்பெற வில்லை என விமர்சித்தனர். அதோடு, திமுக தேர்தலில் போது அறிவித்த வாக்குறுதிகளான, மகளிருக்கு ரூ.1,000 ஊக்கத்தொகை, பெட்ரோல் விலை ரூ.5ம், டீசல் விலை ரூ.4ம் குறைக்கப்படும் என்பன உள்ளிட்ட வாக்குறுதிகள் ஆளுநர் உரையில் இடம்பெறவில்லை எனக் குற்றம்சாட்டி வருகின்றனர்.","இந்த நிலையில், குடும்பத் தலைவிகளுக்கு மாதம் ரூ.1,000 நிதியுதவி உள்பட திமுகவின் எந்த தேர்தல் வாக்குறுதியும் ஆளுநர் உரையில் இடம்பெறாதது ஏமாற்றம் அளிப்பதாக தேமுதிக தலைவர் விஜயகாந்த் தெரிவித்துள்ளார்.","இது தொடர்பாக அவர் விடுத்துள்ள டுவிட்டர் பதிவில், ","“","பெட்ரோல் ₹5 ","&"," டீசல் ₹4 குறைப்பு, மதுவிலக்கு, குடும்பத்தலைவிகளுக்கு மாதம் ₹1000 நிதியுதவி, வங்கிகளில் 5 பவுன் வரையிலான நகைக்கடன் தள்ளுபடி, கேஸ் சிலிண்டருக்கு ₹100 மானியம் உள்ளிட்ட, திமுக தேர்தல் வாக்குறுதிகள் தொடர்பான அறிவிப்பு, ஆளுநர் உரையில் இடம்பெறாதது ஏமாற்றம் அளிக்கிறது,","”"," எனக் குறிப்பிட்டுள்ளார்."],"pubDate":"Mon, 21 Jun 2021 12:41:00 +0000","share_url":"https://www.updatenews360.com/trending/vijayakanth-slam-tamilnadu-government-210621/","category_id":"டாப் நியூஸ்","subcategory_id":["டிரெண்டிங்","அரசியல்","ஆளுநர் உரை","சென்னை","திமுக","தேமுதிக","விஜயகாந்த்"]},{"id":7,"title":"“போடு வெறித்தனம்…” இது தளபதியோட Beast Mode…! தளபதி 65 ஃபர்ஸ்ட் லுக், Title இதோ…!","image_url":["https://www.updatenews360.com/wp-content/uploads/2021/06/Thalapthy-65-2.jpeg","https://www.updatenews360.com/wp-content/uploads/2021/06/Thalapthy-65-1.jpeg"],"news_body":["மாஸ்டர் படத்தை அடுத்து கோலமாவு கோகிலா, டாக்டர் படங்களின் இயக்குனர் நெல்சன் இயக்கத்தில், அனிருத் இசையில் தளபதி 65 படத்தில் நடித்து வருகிறார் விஜய். சன் பிக்சர்ஸ் நிறுவனம் தயாரிக்கும் படத்தின் முதல்கட்ட படப்பிடிப்பு ஜார்ஜியாவில் நடந்தது. மீதமுள்ள படப்பிடிப்பை சென்னையில் வந்து நடத்த இருந்தார்கள். ஆனால் அதற்குள் கொரோனா வைரஸ் பிரச்சனை காரணமாக படப்பிடிப்பை தள்ளி வைத்திருக்கிறார்கள்.","எப்போதும், தான் நடித்துக் கொண்டிருக்கும் படம் முடிந்த பிறகுதான் அடுத்த படத்தை பற்றி யோசிப்பார் விஜய். தற்போது தளபதி 65 பட வேலையே இன்னும் முடியாத நிலையில் அடுத்ததாக தளபதி 66 படத்தை தயாரிக்கப் போவது தில் ராஜு, அதை இயக்கப்போவது தோழா, மகரிஷி படங்களை இயக்கிய வம்சி என்னும் இயக்குனர் என்று தகவல்கள் பரவியுள்ளது.","இந்த நிலையில், வரும் 22 ","–"," ஆம் தேதி விஜயின் பிறந்த நாளை முன்னிட்டு ","‘","தளபதி 65","’"," படத்தின் ஃபர்ஸ்ட் லுக்கை இன்று வெளியிடப் போவதாக அதிகாரபூர்வமாக அறிவித்து இருந்தார்கள். இதனால் ரசிகர்கள் ஏக குஷியில் இருந்த விஜய் ரசிகர்களுக்கு ட்ரீட் போல் அமைந்துள்ளது. Beast என்று பெயர் வைத்த இந்த படத்தின் ஃபர்ஸ்ட் லுக், சும்மா முருகேற்றிய உடலில் துப்பாக்கியை பிடித்துகொண்டு மாஸாக நிற்கிறார் விஜய். அப்போ இந்த 2022 பொங்கலுக்கு சூப்பர் Collection மா…!"],"pubDate":"Mon, 21 Jun 2021 12:40:33 +0000","share_url":"https://www.updatenews360.com/cinema-tv/vijay-thalapathy-65-first-look-will-be-released-21062021/","category_id":"சினிமா / TV","subcategory_id":["இயக்குனர் நெல்சன்","தளபதி 65","தளபதி 65 அப்டேட்","தளபதி விஜய்"]},{"id":8,"title":"புதுச்சேரியில் எம்.எல்.ஏ. ஜான்குமாருக்கு அமைச்சர் பதவி வழங்க வலியுறுத்தி ஆதரவாளர்கள் போராட்டம்","image_url":["https://www.updatenews360.com/wp-content/uploads/2021/06/Pondy-BJP-Protesrt.jpg"],"news_body":["புதுச்சேரி",": புதுச்சேரியில் ஜான்குமார் எம்எல்ஏவுக்கு அமைச்சர் பதவி வழங்கக் கோரி அவரது ஆதரவாளர்கள் 75 ற்கும் மேற்பட்டோர் கருப்பு சட்டை அணிந்து பாரதிய ஜனதா கட்சி கொடியுடன் ஆர்ப்பாட்டத்தில் ஈடுபட்டுனர்.","நடந்து முடிந்த சட்டமன்றத் தேர்தலில் என் ஆர் காங்கிரஸ் மற்றும் பாஜக கூட்டணி அறுதிப் பெரும்பான்மை பெற்று ஆட்சி அமைத்தது. கடந்த மே மாதம் 7ஆம் தேதி முதலமைச்சராக ரங்கசாமி பதவி ஏற்றுக்கொண்டார். அதனைத் தொடர்ந்து கடந்த 26 ஆம் தேதி தற்காலிக சபாநாயகராக லட்சுமி நாராயணன் பதவியேற்று அன்றைய தினமே சட்டமன்ற உறுப்பினர்கள் நியமனம் சட்டமன்ற உறுப்பினர்கள் ஆகியோருக்கு பதவிப் பிரமாணம் செய்து வைத்தார். இந்நிலையில் சபாநாயகர் மற்றும் அமைச்சர் பதவி பங்கீட்டில் என் ஆர் காங்கிரஸ் மற்றும் பாஜக இடையே கடும் போட்டி இருந்து வந்தது. இதனையடுத்து பாஜக மேலிட தலைமை முதல்-அமைச்சர் ரங்கசாமியுடன் பேசி பாஜகவிற்கு சபாநாயகர் மற்றும் இரண்டு அமைச்சர்கள் கொடுக்க ஒப்பந்தம் ஏற்பட்டது.","இதனை அடுத்து சபாநாயகராக பாஜகவை சேர்ந்த செல்வம் போட்டியின்றி தேர்வு செய்யப்பட்டு சபாநாயகராக பதவி ஏற்றுக்கொண்டார். இந்நிலையில் பாஜகவில் நமச்சிவாயம் மற்றும் ஜான் குமார் ஆகியோர் அமைச்சர்களாக முடிவு செய்யப்பட்டதாக தகவல்கள் வெளியாகின. இந்நிலையில் கடந்த சில தினங்களுக்கு முன்பு ஜான்குமாருக்கு பதிலாக ஊசுடு தொகுதி எம்எல்ஏ சாய் சரவணன் அமைச்சர் பதவிக்கு தேர்வு செய்யப்பட்டுள்ளதாக சமூக வலைதளங்களில் பரவியது. இதனையடுத்து நெல்லிதோப்பு மற்றும் காமராஜ் நகர் தொகுதி களைச் சேர்ந்த நூற்றுக்கும் மேற்பட்டோர் ஜான்குமார் எம்எல்ஏவிற்கு அமைச்சர் பதவி வழங்க வேண்டும் என வலியுறுத்தி பாஜக தலைமை அலுவலகத்தை முற்றுகையிட்டு போராட்டத்தில் ஈடுபட்டனர்.","போராட்டத்தின் போது அங்கிருந்த பேனர் கிழித்து எறியப்பட்டு கட்டிடத்தின் மீது கற்கள் வீசப்பட்டது. இதனையடுத்து அங்கு வந்த போலீசார் மற்றும் பாஜக நிர்வாகிகள் அவர்களை சமாதானப்படுத்தி கலையச்செய்தனர். இந்நிலையில் கடந்த இரு தினங்களாக இது தொடர்பாக எந்த செய்திகளும் வெளிவராத நிலையில், இன்று திடீரென ஜான்குமார் ஆதரவாளர்கள் 75 க்கு மேற்பட்டோர் பாலாஜி திரையரங்கம் முன்பு கருப்பு சட்டை அணிந்து பாஜக கொடியுடன் ஆர்ப்பாட்டத்தில் ஈடுபட்டனர். அப்போது மத்திய பாஜக தலைமை சிறுபான்மையினரான ஜான் குமாருக்கு அமைச்சர் பதவி வழங்க வேண்டுமென வலியுறுத்தி கோஷங்களை எழுப்பினர். பாஜக தலைமை அறிவித்தபடி ஜான் குமாருக்கு எம்எல்ஏவிற்கு பதவி வழங்க வேண்டும் என வலியுறுத்தினர்.","புதுச்சேரியில் அமைச்சர் பட்டியலை இன்று துணைநிலை ஆளுநரை சந்தித்து முதலமைச்சர் ரங்கசாமி வழங்க இருப்பதாக தகவல்கள் வெளியாகி உள்ள நிலையில் ஜான் குமார் ஆதரவாளர்கள் அமைச்சர் பதவி கேட்டு ஆர்ப்பாட்டத்தில் ஈடுபட்டுள்ள சம்பவம் பரபரப்பை ஏற்படுத்தி உள்ளது.."],"pubDate":"Mon, 21 Jun 2021 12:28:00 +0000","share_url":"https://www.updatenews360.com/tamilnadu/johnkumar-supporters-protest-21062021/","category_id":"தமிழகம்","subcategory_id":["அமைச்சர் பதவி வழங்க வலியுறுத்தி ஆதரவாளர்கள் போராட்டம்","புதுச்சேரி","ஜான்குமார் எம்எல்ஏ"]},{"id":9,"title":"நீட் தேர்வு வேண்டாம் என பெரும்பாலானோர் கருத்து : 25 ஆயிரம் பேரிடம் கருத்துகள் பெறப்பட்டுள்ளதாக நீதிபதி ஏகே ராஜன் தகவல்!!","image_url":["https://www.updatenews360.com/wp-content/uploads/2021/06/AK-RAjan-Updatenews360.jpg"],"news_body":["நீட் தேர்வால் ஏற்பட்ட பாதிப்புகள் குறித்து 25 ஆயிரம் பேர் கருத்துக்கள் அனுப்பியுள்ளதாக நீதியரசர் ஏ.கே.ராஜன் கமிட்டி தெரிவித்துள்ளது.","நீட் தேர்வால் ஏற்பட்ட பாதிப்புகளை ஆராய ஒய்வு பெற்ற நீதிபதி ஏ.கே. ராஜன் தலைமையில் குழு அமைத்து தமிழக அரசு உத்தரவு பிறப்பித்தது. அதனையடுத்து, நீதியரசர் ஏ.கே. ராஜன் தலைமையிலான 8 உறுப்பினர்கள் கடந்த 10 ஆம் தேதி நியமனம் செய்யப்பட்டனர்.","கடந்த 14-ஆம் தேதி ஏ.கே. ராஜன் தலைமையிலான குழுவின் முதல் கூட்டம் சென்னை கீழ்ப்பாக்கத்தில் உள்ள மருத்துவக் கல்வி இயக்குநர் அலுவலகத்தில் நடைபெற்றது. ஆலோசனை கூட்டத்திற்கு பிறகு செய்தியாளர்களை சந்தித்த ஓய்வு பெற்ற நிதிபதி ஏ.ஜே.ராஜன், நீட் தேர்வால் பாதிப்பு உள்ளது என்ற தகவல்களை சேகரித்து அறிக்கையாக தாக்கல் செய்ய உள்ளோம்.","இதனையடுத்து, நீட் தேர்வில் ஏற்பட்ட பாதிப்புகள் குறித்து அரசிடம் ஒரு மாதத்தில் அறிக்கை தாக்கல் செய்ய வேண்டும் என்பதால் நீட் தேர்வால் ஏற்பட்ட பாதிப்புகள் குறித்து பொதுமக்கள் வரும் 23-ம் தேதிக்குள் அஞ்சல் வழியாகவோ, neetimpact2021@gmail.com என்ற இமெயில் வழியாகவோ தங்களது கருத்துக்களை அனுப்பலாம் என கமிட்டி தெரிவித்தது.","இந்நிலையில்,இன்று நடைபெற்ற 2-ஆம் கட்ட ஆலோசனைக்கு பிறகு செய்தியாளர்களை சந்தித்த நீதியரசர் ஏ.கே.ராஜன் நீட் தேர்வின் தாக்கம் குறித்து தெரிவித்தார். நீட் தேர்வு பாதிப்பு குறித்த தகவலை தொடர்ந்து சேகரித்து வருகிறோம்.","அதன்படி,இதுவரை 25 ஆயிரம் பேர் நீட் தேர்வின் பாதிப்பு குறித்து கருத்து தெரிவித்துள்ளனர்.அவ்வாறு கருத்து தெரிவித்தவர்களுள் நீட் தேர்வு வேண்டாம் என்று கூறியவர்களின் கருத்தே அதிகமாக உள்ளது.","எனவே,அனைத்து தரப்பினரின் கருத்துகளை அறிந்த பின் எங்களது இறுதி அறிக்கை தயார் செய்யப்படும்.மேலும்,அரசுஅளித்துள்ள காலவரம்புக்குள் எங்களது அறிக்கையை அளிக்க முயற்சிப்பதற்காக குழு உறுப்பினர்கள் அனைவரும் சனி மற்றும் ஞாயிற்றுக்கிழமையன்றும் பணிபுரிகிறோம் .எனினும், தேவைப்பட்டால் அரசிடம் கூடுதல் கால அவகாசம் கேட்க திட்டமிட்டுள்ளோம் என்று தெரிவித்துள்ளார்."],"pubDate":"Mon, 21 Jun 2021 12:25:26 +0000","share_url":"https://www.updatenews360.com/tamilnadu/most-people-say-dont-choose-neet-judge-ak-rajan-informed-that-comments-have-been-received-from-25-thousand-people-210621/","category_id":"தமிழகம்","subcategory_id":["ஏகே ராஜன் கமிட்டி","சென்னை","நீட் தேர்வு வேண்டாம்","பெரும்பாலானோர் கருத்து"]},{"id":10,"title":"மேகதாது அணை கட்டுவதை தடுத்து நிறுத்த வேண்டும் : விவசாய சங்கத்தினர் கருப்புக்கொடி ஏந்தி போராட்டம்..!!","image_url":["https://www.updatenews360.com/wp-content/uploads/2021/06/thanjai-farmers-updatenews360.jpg"],"news_body":["தஞ்சை ; காவிரியின் குறுக்கே மேகதாதுவில் கர்நாடக அரசு அணை கட்டும் முயற்சியை தடுத்து நிறுத்த வேண்டும் என வலியுறுத்தி தமிழ்நாடு அனைத்து விவசாய சங்கத்தினர் தஞ்சை ரயில் நிலையம் முன்பு கருப்புக்கொடி ஏந்தி ஆர்ப்பாட்டம் நடத்தினர்.","காவிரியின் குறுக்கே மேகதாதுவில் அணை கட்ட முயற்சிக்கும் கர்நாடக அரசின் நடவடிக்கையை மத்திய அரசு தடுத்து நிறுத்த வேண்டும் என்றும, காவிரி மேலாண்மை ஆணையம் கர்நாடக அரசின் நடவடிக்கைக்கு துணை போவதாகவும் இதனை தடுத்து நிறுத்த நடவடிக்கை எடுக்க வேண்டும் என்பதை வலியுறுத்தியும் இந்தப் போராட்டத்தில் ஈடுபட்டனர்.","மேலும், தமிழக அரசு மத்திய அரசுக்கு கடிதம் எழுதுவதோடு இருந்துவிடாமல், கர்நாடக அரசுக்கும் காவிரி மேலாண்மை வாரியத்திற்கும் அழுத்தம் கொடுக்கும் வகையில் தனது நடவடிக்கையை மாற்றிக்கொள்ள வேண்டும் என வலியுறுத்தினர்.","அப்போது கர்நாடக அரசு அணை கட்டுவதற்கு பசுமை தீர்ப்பாயத்தின் அனுமதி வாங்கி உள்ளதாக கூறி நிதி ஒதுக்கி பணியை தொடங்கி உள்ள நிலையில், இதனை உடனடியாக தடுத்து நிறுத்த வேண்டும் என்றும், காவிரி உரிமை பாதுகாக்கப்பட வேண்டும் என வலியுறுத்தி தமிழ்நாடு அனைத்து விவசாய சங்கங்கள் சார்பில் தஞ்சை ரயில் நிலையம் முன்பு கருப்புக் கொடி ஏந்தி ஆர்ப்பாட்டம் நடத்தினர்."],"pubDate":"Mon, 21 Jun 2021 12:13:23 +0000","share_url":"https://www.updatenews360.com/tamilnadu/thanjai-farmers-protest-need-action-aginst-for-megadadu-dam-210621/","category_id":"தமிழகம்","subcategory_id":["தஞ்சை","திருச்சி","மேகதாது அணை","விவசாயிகள் போராட்டம்"]},{"id":11,"title":"செப்டம்பர் இறுதியில் கொரோனா 3வது அலை பரவ வாய்ப்பு: ஐ.ஐ.டி., கான்பூர் எச்சரிக்கை..!!","image_url":["https://www.updatenews360.com/wp-content/uploads/2021/06/corona-3-wave-updatenews360.jpg"],"news_body":["புதுடெல்லி: கொரோனா பெருந்தொற்றின் 3வது அலை இந்த ஆண்டு செப்டம்பர் இறுதி அல்லது அக்டோபரில் ஏற்படும் என ஐ.ஐ.டி., கான்பூர் நடத்திய ஆய்வு முடிவில் தெரிய வந்துள்ளது.","கொரோனா பெருந்தொற்றின் 3வது அலை குறித்து ஐ.ஐ.டி., கான்பூர் பேராசிரியர் ராஜேஷ் ரஞ்சன் மற்றும் மகேந்திர வெர்மா தலைமையிலான குழுவினர் நடத்திய ஆய்வின் முடிவுகள் இன்று வெளியிடப்பட்டுள்ளன.","அந்த அறிக்கையில் தெரிவித்து உள்ளதாவது, இந்தியாவில் கொரோனா தொற்றின் 3வது அலை மக்களின் நடத்தை மற்றும் மத்திய, மாநில அரசுகளின் முன்னெச்சரிக்கை நடவடிக்கைகளை அடிப்படையாகக் கொண்டு அமையும்.","2வது அலை ஏற்பட்ட காலத்தில் கிடைத்திருக்கும் புள்ளி விவரங்களை அடிப்படையாகக் கொண்டு நடத்திய இந்த ஆய்வில், 3வது அலை மூன்று விதத்தில் அமையலாம் எனத் தெரியவந்துள்ளது. கொரோனா 3வது அலை செப்டம்பர் இறுதியில் அல்லது அக்டோபர் மாதம் உச்சமடையும். ஆனால், 2வது அலையை விட அதிக பாதிப்பை ஏற்படுத்தாமல் இருக்கலாம்.","செப்டம்பர் மாதத் தொடக்கத்தில் மீண்டும் பரவல் அதிகரித்து, 2வது அலையைக் காட்டிலும் மிக அதிகமான பாதிப்பை ஏற்படுத்தும். நாட்டில் கடுமையான கட்டுப்பாடுகள் மற்றும் சமூக இடைவெளியைக் கடைப்பிடித்தால், பாதிப்புக் குறைவாகவே இருக்கும். 3வது அலையை கட்டுப்படுத்த நாடு முழுவதும் முன்னெச்சரிக்கையாக ஜூலை 15ம் தேதிக்குப் பின் முழு ஊரடங்கு அறிவிக்கப்படலாம். இவ்வாறு அதில் தெரிவிக்கப்பட்டுள்ளது.","கோவிட் 2வது அலை குறித்து ஐஐடி கான்பூர் குழுவினர் நடத்திய ஆய்வில், கோவிட் 2வது அலை மிசோரம், மணிப்பூர், சிக்கிம் உள்ளிட்ட மாநிலங்களைத் தவிர்த்து, அனைத்து மாநிலங்களிலும் கடும் தீவிரத்தை அடையும் எனத் தெரிவிக்கப்பட்டது. அந்த கணிப்பு சரியாக அமைத்திருந்தது குறிப்பிடத்தக்கது."],"pubDate":"Mon, 21 Jun 2021 12:05:33 +0000","share_url":"https://www.updatenews360.com/india/corona-3rd-wave-is-likely-to-spread-by-the-end-of-september-210621/","category_id":"இந்தியா","subcategory_id":["டிரெண்டிங்"]},{"id":12,"title":"அனுமதி இல்லாமல் மண் அள்ளிய வாகனங்கள்: வாகன ஓட்டுநர்களோடு பொதுமக்கள் வாக்குவாதம்","image_url":["https://www.updatenews360.com/wp-content/uploads/2021/06/Dgl-Pubic-Protest.jpg"],"news_body":["திண்டுக்கல்",": ஒட்டன்சத்திரம் அருகே சாலை ஓரங்களில் ஊராட்சி நிர்வாகம் அனுமதியில்லாமல் மண் அள்ளிய ஜெசிபி இயந்திரம் மற்றும் டிப்பர் லாரியை பொதுமக்கள் சிறைபிடித்து ஓட்டுநர்களோடு வாக்குவாதத்தில் ஈடுப்பட்டனர்.","திண்டுக்கல் மாவட்டம் ஒட்டன்சத்திரம் அருகே உள்ள வெரியப்பூர் ஊராட்சிக்கு உட்பட்ட வெள்ளியன்வலசு பகுதியில் சாலை ஓரங்களில் உள்ள மண்ணை ஊராட்சி மன்ற அனுமதி இல்லாமல் அள்ளியதால் தனியார் நிறுவனத்திற்குச் சொந்தமான ஜெசிபி இயந்திரம் மற்றும் டிப்பர் லாரியை ஊராட்சி மன்றத் தலைவர் பெரியசாமி (பாஜக) தலைமையில் ஊர்பொதுமக்கள் சிறைபிடித்தனர். ","மேலும் மண்ணை அள்ளியதோடு ஐந்து கிராமங்களுக்குச் செல்லக்கூடிய குடிநீர் குழாயையும் உடைத்ததால் வாகன ஓட்டுநர்களோடு வாக்குவாதம் ஏற்பட்டது. அதனைத் தொடர்ந்து சம்பவ இடத்திற்கு வந்த காவல் ஆய்வாளர் இம்மானுவேல்ராஜ் பொதுமக்களிடம் பேச்சுவார்த்தை நடத்தி அனுமதி இல்லாமல் மண் அள்ளப் பயன்படுத்திய ஜெசிபி இயந்திரம் மற்றும் டிப்பர் லாரியை பறிமுதல் செய்தனர். மேலும் இச்சம்பவம் குறித்து கணிமவளத் துறையினர் அபராதம் விதித்து நடவடிக்கை எடுத்துள்ளனர்."],"pubDate":"Mon, 21 Jun 2021 12:03:00 +0000","share_url":"https://www.updatenews360.com/uncategorized-ta/unauthorized-dirt-vehicles-public-argument-with-motorists-21062021/","category_id":"Uncategorized @ta","subcategory_id":["அனுமதி இல்லாமல் மண் அள்ளிய வாகனங்கள்","திண்டுக்கல்","மதுரை","வாகன ஓட்டுநர்களோடு பொதுமக்கள் வாக்குவாதம்"]},{"id":13,"title":"சவுதாம்டனில் இன்றும் மழை… டென்னிஸ் பேட்டை கையில் எடுத்த வீரர்கள்… 4வது நாள் ஆட்டம் ரத்தாக வாய்ப்பு… ரசிகர்கள் ஏமாற்றம்..!!","image_url":["https://www.updatenews360.com/wp-content/uploads/2021/06/match-rain-updatenews360-1.jpg"],"news_body":["சவுதாம்டனில் நடந்து வரும் இந்தப் போட்டியின் முதல்நாள் ஆட்டம் மழையின் காரணமாக ரத்து செய்யப்பட்டது. இதைத் தொடர்ந்து, இன்று 2வது நாள் ஆட்டத்தின் போது டாஸ் வென்ற நியூசிலாந்து அணி முதலில் பந்து வீச்சை தேர்வு செய்தது.","அதன்படி, களமிறங்கிய இந்திய அணிக்கு ரோகித் சர்மா – கில் சுமாரான ஆட்டத்தை வெளிப்படுத்தினர். ரோகித் சர்மா (34), சுப்மன் கில் (28) ஆட்டமிழந்ததை தொடர்ந்து, கேப்டன் கோலி ","–"," ரகானே நிதான ஆட்டத்தை வெளிப்படுத்தினர்.","2வது நாள் ஆட்டத்தை தொடங்கிய இந்திய அணிக்கு மளமளவென விக்கெட்டுக்கள் சரிந்தன. கோலி (44), ரகானே (49) ரன்களில் வெளியேறிய நிலையில், பின்கள வீரர்கள் ஏமாற்றம் அளித்தனர். இதனால், இந்திய அணி முதல் இன்னிங்சில் 217 ரன்களுக்கு ஆட்டமிழந்தது.","இதைத் தொடர்ந்து, பேட் செய்த நியூசிலாந்து அணி 3ம்நாள் ஆட்டநேர முடிவில் 2 விக்கெட் இழப்பிற்கு 101 ரன்கள் எடுத்தது. கான்வே (54), லாதம் (30 ரன்கள் எடுத்தனர்.","இந்த நிலையில், இன்று 4வது நாள் தொடங்குவதற்கு முன்னதாக மழை பெய்து வருகிறது. இதனால், ஆட்டம் தடைபட்டுள்ளது. தொடர்ந்து மழை நீடித்தால், ஒருபந்து கூட வீசாத நிலையில் 4வது நாள் ஆட்டமும் ரத்து செய்யப்படும் என தெரிகிறது.","சாம்பியன் பட்டம் யாருக்கு என்பதை தீர்மானிக்கும் இந்தப் போட்டி தொடர்ந்து மழையால் தடைபடுவதால், ரசிகர்கள் ஏமாற்றம் அடைந்துள்ளனர்.","இதனிடையே, மழை பெய்து வருவதால் இந்தியா மற்றும் நியூசிலாந்து அணி வீரர்கள் மைதானத்தில் உள்ள டேபிள் டென்னிஸ் உள்ளிட்ட உள்அரங்க விளையாட்டில் ஈடுபட்டு வருகின்றனர்."],"pubDate":"Mon, 21 Jun 2021 11:49:00 +0000","share_url":"https://www.updatenews360.com/sports/wtc-final-4th-day-played-stopped-due-to-rain-210621/","category_id":"டாப் நியூஸ்","subcategory_id":["விளையாட்டு","இந்தியா - நியூசிலாந்து","உலக டெஸ்ட் சாம்பியன்ஷிப்","கிரிக்கெட்","டெஸ்ட் கிரிக்கெட்"]},{"id":14,"title":"தினம் தினம் டார்ச்சர்.. பல பெண்களுடன் உல்லாசம்.. செல்போனை திறந்தா ஆபாச வீடியோக்கள் : போலீஸ் கணவன் மீது மனைவி பரபரப்பு புகார்!!","image_url":["https://www.updatenews360.com/wp-content/uploads/2021/06/Wife-Complaint-Against-Husband-Updatenews360.jpg"],"news_body":["மதுரை :"," மனைவிக்கு செக்ஸ் டார்ச்சர் செய்த காவலர் பல பெண்களுக்கு காதல் வலைவீசியுள்ளதாக கமிஷ்னரிடம் மனைவி பரபரப்பு புகார் அளித்துள்ளார்.","மதுரை நாராயணபுரம் சிவமணி தெருவைச் சேர்ந்த பொறியியல் பட்டதாரியான சுபாஷினி என்பவருக்கும் மதுரை மாவட்டம் அலங்காநல்லூர் ராஜமாணிக்கம் என்பவரது மகன் முத்துசங்கு என்ற காவலருக்கும் கடந்த 2019 ஆம் ஆண்டு பெற்றோர்கள் சம்மதத்துடன் திருமணம் செய்து வைத்துள்ளனர்.","திருமணத்தின் போது முத்து சங்கு சார்பு ஆய்வாளராக வேலை செய்கிறார் என பொய் சொல்லி உள்ளதாக தெரியவருகிறது. திருமணத்தின் போது வரதட்சணையாக ஒரு லட்சம் ரூபாய் ரொக்கப் பணம் மற்றும் 25 சவரன் தங்க நகைகள் பெண் வீட்டின் சார்பாக கொடுக்கப்பட்டுள்ளது,","இதனைத்தொடர்ந்து திருமணமான 3 மாதத்தில் மேலும் வரதட்சணை பணம் கேட்டு கொடுமைப்படுத்தியுள்ளனர். இதனைத் தொடர்ந்து இருவரும் பிரிந்து தனித்தனியாக இருந்துள்ளனர்.","மேலும் காவலர் முத்துசங்கு மீது தல்லாகுளம் அனைத்து மகளிர் காவல் நிலையத்தில் ஆண்டு 2020ம் ஆண்டு புகார் செய்யப்பட்டது. ஆனால் முன்னாள் அமைச்சர் ஒருவருக்கு பாதுகாப்பு பணியில் இருப்பதாக கூறி புகாருக்கு பதில் கூறாமல் இருந்து வந்துள்ளார்.","இந்நிலையில் மீண்டும் காவலர் முத்து சங்கு தனது பெற்றோருடன் கடந்த பத்து தினங்களுக்கு முன்பு பேச்சுவார்த்தை நடத்தினர். இதனை நம்பி கணவருடன் சென்ற சுபாஷினியை பல்வேறு வகையில் பாலியல் துன்புறுத்தல் செய்து உள்ளார்.","அவரது மொபைல் போனை சுபாஷினி ஆய்வு செய்த போது பல பெண்களுடன் ஆபாசமாக பேசியது, ஆபாசமாக மெசேஜ் அனுப்பியது என தொடர்பில் இருந்ததும் தொடர்ந்து ஆபாசமான படங்களையும் வீடியோக்களையும் பல பெண்களுக்கு ஷேர் செய்து பேசி வந்துள்ளதும் தெரியவந்துள்ளது.","இதனைத் தொடர்ந்து சுபாஷினி இன்று மதுரை மாநகர காவல் ஆணையரிடம் பாலியல் ரீதியாக துன்புறுத்தும் கணவர் முத்து சங்கு மீது தக்க நடவடிக்கை எடுக்க கோரி புகார் மனு ஒன்றை அளித்துள்ளார். இது குறித்து துறை ரீதியாக நடவடிக்கை எடுக்கப்படும் என போலீசார் உறுதியளித்துள்ளனர்."],"pubDate":"Mon, 21 Jun 2021 11:35:35 +0000","share_url":"https://www.updatenews360.com/tamilnadu/wife-complaint-against-his-police-husband-210621/","category_id":"தமிழகம்","subcategory_id":["ஆபாச படங்கள்","பல பெண்களுடன் உல்லாசம்","போலீஸ் கணவன் மீது புகார்","மதுரை"]},{"id":15,"title":"மதுக்கடைகளை திறந்த அரசை கண்டித்து இந்து மக்கள் கட்சியினர் சூடம் ஏற்றி ஆர்ப்பாட்டம்","image_url":["https://www.updatenews360.com/wp-content/uploads/2021/06/triichy-Protest.jpg"],"news_body":["திருச்சி",": கோவில்களை திறக்காமல் மதுக்கடைகளை திறந்த தமிழக அரசை கண்டித்து இந்து மக்கள் கட்சியினர் சூடம் ஏற்றி ஆர்ப்பாட்டம் நடத்தினர்.","கொரோனா தொற்று காரணமாக தமிழக அரசு ஊரடங்கு உத்தரவு பிறப்பித்து, கோவில்களில் பக்தர்களுக்கு தரிசனங்கள் தடை செய்யப்பட்டுள்ளது. இந்நிலையில் தமிழக அரசு மதுப்பிரியர்களின் வசதிக்காக டாஸ்மாக் கடைகளை திறந்துள்ளது. உடனடியாக தமிழக அரசு பக்தர்களின் வழிபாட்டிற்காக அனைத்து கோவில்களையும் திறக்க வேண்டும் என்பதை வலியுறுத்தி திருச்சி மலைக்கோட்டை மாணிக்க விநாயகர் கோவில் முன்பாக இந்து மக்கள் கட்சியினர் 1 கிலோ கற்பூரம் ஏற்றி வழிபாடு நடத்தினர். ","அதனைத்தொடர்ந்து டாஸ்மாக் கடைகளை திறந்த அரசு கோவில்களை திறக்க கூடாதா. உடல் நலனை கெடுக்கும் மது விற்பனையை திறந்துவிட்ட அரசு, மன வலிமையை தரும் தெய்வ வழிபாட்டிற்கு வழி செய்ய வேண்டும். என்பதை வலியுறுத்தி கோஷங்கள் எழுப்பினர். இந்த ஆர்ப்பாட்டத்திற்கு மாநில செயலாளர் ஸ்ரீராம் ஜீ தலைமை தாங்கினார். மாநில துணைத் தலைவர் மாரி ஜீ முன்னிலை வகித்து கண்டன கோஷங்கள் எழுப்பினர்."],"pubDate":"Mon, 21 Jun 2021 11:27:59 +0000","share_url":"https://www.updatenews360.com/uncategorized-ta/hindu-peoples-party-hpp-protests-against-the-governments-decision-to-open-liquor-stores-21062021/","category_id":"Uncategorized @ta","subcategory_id":["இந்து மக்கள் கட்சியினர் சூடம் ஏற்றி ஆர்ப்பாட்டம்","திருச்சி","மதுக்கடை திறப்பு"]},{"id":16,"title":"கரும்பூஞ்சை நோய்க்கு மகாராஷ்டிராவில் 729 பேர் பலி: சுகாதாரத்துறை தகவல்..!!","image_url":["https://www.updatenews360.com/wp-content/uploads/2021/06/black-fungus-updatenews360.jpg","https://www.updatenews360.com/wp-content/uploads/2021/05/Black-Fungus-.jpg"],"news_body":["நாக்பூர்: மஹாராஷ்டிராவில் கரும்பூஞ்சை நோய்க்கு 729 பேர் உயிரிழந்து உள்ளதாக அந்த மாநில சுகாதாரத் துறை தகவல் தெரிவித்துள்ளது.","கொரோனா பெருந்தொற்றின் 2வது அலையில் நோய்த் தொற்றிலிருந்து மீண்டவர்களை ","‘","மியூகோர்மைகோசிஸ்","’"," என்ற கரும்பூஞ்சை பாதிக்கிறது. கொரோனா முதல் அலையில் இல்லாத கரும்பூஞ்சை 2வது அலையில் அதிகளவில் பாதிப்பை உண்டாக்குகிறது.","மஹாராஷ்டிரா சுகாதாரத் துறை இன்று வெளியிட்டுள்ள செய்திக்குறிப்பில், மஹாராஷ்டிராவில் ஜூன் 19ம் தேதி காலை 11:00 மணி வரை, மொத்தம் 7,998 பேர் கரும்பூஞ்சையால் பாதிக்கப்பட்டு உள்ளனர். அதில், 729 பேர் பலியாகி உள்ளனர். தற்போது 4,398 பேர் சிகிச்சையில் உள்ளனர்.","மஹாராஷ்டிராவில் அதிகபட்சமாக நாக்பூர் மாவட்டத்தில் 104 பேரும், புனேவில் 90 பேரும், ஒவுரங்காபாத்தில் 75 பேரும் கரும்பூஞ்சைக்கு உயிரிழந்து உள்ளனர். இவ்வாறு அதில் தெரிவிக்கப்பட்டு உள்ளது."],"pubDate":"Mon, 21 Jun 2021 11:20:14 +0000","share_url":"https://www.updatenews360.com/india/black-fungus-kills-729-people-in-maharashtra-210621/","category_id":"இந்தியா","subcategory_id":["டிரெண்டிங்","729 பேர் பலி","கரும்பூஞ்சை","சுகாதாரத்துறை தகவல்","மகாராஷ்டிரா"]},{"id":17,"title":"உலகின் மிகப்பெரிய தடுப்பூசி திட்டம் இந்தியாவில்தான் : ஜேபி நட்டா பெருமிதம்..!!","image_url":["https://www.updatenews360.com/wp-content/uploads/2021/06/jp-nadda-updatenews360.jpg"],"news_body":["இந்தியாவில்தான் உலகின் மிகப்பெரிய தடுப்பூசி திட்டம் நடைமுறைப்படுத்தப்பட்டுள்ளதாக பாஜக தேசிய தலைவர் ஜேபி நட்டா தெரிவித்துள்ளார்.","இந்தியாவில் உள்ள அனைவருக்கும் இலவச கொரோனா தடுப்பூசி திட்டத்தை மத்திய அரசு அறிவித்து செயல்படுத்தி வருகிறது. இந்த சூழலில், டெல்லியில் உள்ள ராம் மனோகர் லால் மருத்துவமனையில் செயல்படுத்தப்பட்டுள்ள தடுப்பூசி மையத்தை பாஜக தேசிய தலைவர் ஜேபி நட்டா நேரில் பார்வையிட்டார்.","அப்போது, மருத்துவர்கள், தடுப்பூசி போட்டுக் கொள்ள வந்த பொதுமக்களிடமும் அவர் கலந்துரையாடினார்.","பிறகு செய்தியாளர்களிடம் அவர் பேசியதாவது :- தடுப்பூசி மையத்தில் ஆய்வு செய்தேன். அனைத்து பணிகளும் சுமூகமாக நடந்து வருகிறது. கொரோனா தடுப்பூசி பணிகள் பற்றி எதிர்கட்சியினர் கடும் விமர்சனங்களை முன்வைத்து வருகின்றனர். உலகின் மிகப்பெரிய தடுப்பூசி திட்டம் இந்தியாவில்தான் செயல்படுத்தப்பட்டு வருகிறது, எனக் கூறினார்."],"pubDate":"Mon, 21 Jun 2021 11:20:00 +0000","share_url":"https://www.updatenews360.com/trending/bjp-national-leader-jp-nadda-inspection-in-vaccination-centre-210621/","category_id":"டாப் நியூஸ்","subcategory_id":["டிரெண்டிங்","அரசியல்","கொரோனா தடுப்பூசி","பாஜக","ஜேபி நட்டா"]},{"id":18,"title":"என்ன ஒரு தாராளம்… இந்திய ஒலிம்பிக் சங்கத்திற்கு பிசிசிஐ ரூ.10 கோடி நிதியுதவி..!!","image_url":["https://www.updatenews360.com/wp-content/uploads/2021/05/4-3.jpg"],"news_body":["டோக்கியோவில் ஒலிம்பிக் போட்டி நடைபெற உள்ள நிலையில், இந்திய ஒலிம்பிக் சங்கத்திற்கு பிசிசிஐ ரூ.10 கோடி நிதியுதவி வழங்கியுள்ளது.","கொரோனாவால் கடந்த ஆண்டு ஒத்தி வைக்கப்பட்ட ஒலிம்பிக் போட்டி டோக்கியோவில் வரும் ஜுலை 23ம் தேதி முதல் ஆகஸ்ட் 5ம் தேதி வரை நடைபெற இருக்கிறது. இந்தப் போட்டியில் இந்தியா சார்பில் நூற்றுக்கணக்கான வீரர், வீராங்கனைகள் கலந்து கொள்ள உள்ளனர்.","இந்த நிலையில், அவர்களுக்கு ஆதரவு அளிக்கும் விதமாக, இந்திய ஒலிம்பிக் சங்கத்திற்கு ரூ.10 கோடி நிதியுதவியை பிசிசிஐ அளித்துள்ளது. இந்திய ஒலிம்பிக் சங்கம் மற்றும் விளையாட்டுத் துறையின் கோரிக்கையை ஏற்று இந்த நிதியுதவி வழங்கப்படுவதாக தெரிவிக்கப்பட்டுள்ளது."],"pubDate":"Mon, 21 Jun 2021 11:12:00 +0000","share_url":"https://www.updatenews360.com/sports/bcci-help-rupees-10-crore-for-indian-olympics-210621/","category_id":"விளையாட்டு","subcategory_id":["இந்திய ஒலிம்பிக் சங்கம்","பிசிசிஐ"]}]